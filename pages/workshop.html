<p>
    Az érdeklődők (nem csak a nyertesek) különböző workshopokon vehetnek részt a
    kiállítás nyitónapjának délelőttjén.
  </p>
  <p>
    A részvételhez előzetes regisztráció
  szükséges. Regisztrálni emailben lehet a
  <a href="mailto:luca@c3.hu">luca@c3.hu</a>
  címen. Az emailben kérjük, jelezd az életkorod is. A verseny díjazottjainak
  kiállítása 2025. február 1-ig megtekinthető. További információkért kövesd
  közösségi média felületeinket!
  </p>
  
<h1 style="margin-bottom: 0;">STOP MOTION ANIMÁCIÓ WORKSHOP</h1hel>
<h7 style="margin-bottom: 1rem; display: block;">8-13 éveseknek ajánlott</h7>
<img src="assets/images/lego_ws.jpg" alt="STOP MOTION ANIMÁCIÓ WORKSHOP" />

<p>
  Készítsd el saját LEGO-animációd! Gyere el a LEGO stop motion workshopunkra, és 
  tanuld meg, hogyan keltheted életre a kedvenc LEGO-figuráidat! Az egész napos 
  program során megtanulhatod a stop motion animáció alapjait, a történetmeséléstől 
  kezdve a technikai megoldásokon át egészen a szerkesztésig. A workshopon szükséged 
  lesz egy telefonra, rajta az ingyen letölthető Stop Motion Studio applikációra, egy 
  adag LEGO-ra vagy hasonló építőkockára, pár figurára és a nap végére egy saját 
  kisfilmmel gazdagodhatsz! Jelentkezz, és építsd meg a saját történetedet!
</p>
<p>A workshopot <b>Kara Dávid</b>, VJ, grafikusművész, képzőművészet- és médiatanár tartja.</p>
<br /><br />

<h1 style="margin-bottom: 0;">TÖRTÉNETEK A JÖVŐBŐL - KÉPREGÉNY MŰHELY</h1>
<h7 style="margin-bottom: 1rem; display: block;">11-16 éveseknek ajánlott</h7>
<img src="assets/images/jovo_ws.jpg" alt="TÖRTÉNETEK A JÖVŐBŐL - KÉPREGÉNY MŰHELY" />
<p>
  Milyen lesz a világ 10, 20, 50, vagy 100 év múlva? Talán egyre nehezebb elképzelni, 
  a foglalkozáson mégis erre teszünk kísérletet, történetmeséléssel, rajzzal és kollázzsal. 
  Közös képregényt készítünk majd, de hogy utópia vagy disztópia lesz, az a résztvevőkön 
  múlik. Profi rajztudásra nem, inkább képzelőerőre és humorra lesz szükség, és a 
  jövőbe látó szemüveget is jól jöhet!
</p>
<p>A workshopot <b>Poór Dorottya</b> képzőművész tartja.</p>
<br /><br />

<h1 style="margin-bottom: 0;">SOUNDSCAPE AVAGY HANGTÁJ WORKSHOP</h1>
<h7 style="margin-bottom: 1rem; display: block;">13 éves kortól ajánlott</h7>
<img src="assets/images/soundscape_ws.jpg" alt="SOUNDSCAPE AVAGY HANGTÁJ WORKSHOP" />
<p>
  A soundscape avagy hangtáj környezetünk hangjainak együttese, szinte ugyanúgy, ahogyan 
  egy festmény vizuális elemek összessége. A teljesen vagy részben felismerhető hangok a 
  hallgatókban különféle emlékeket és fantáziaképeket képesek felkelteni. A figyelmes 
  hallgatással az életünk sokkal érdekesebbé, teljesebbé válhat. A hangfelvétel feltalálása 
  előtt minden hang egyedi volt, csak egyszer történt meg, a hangok, ahogy megszólaltak, 
  már el is múltak, soha nem lehetett őket ugyanúgy hallani. Manapság, ha van egy eredeti 
  hangunk, amit egy mikrofonnal felveszünk, és a számítógéppel digitalizáljuk, képesek 
  vagyunk megőrizni a hangot, megsokszorozni, megváltoztatni, újabb alkotások alapanyagává 
  tenni, majd újra és újra megszólaltatni. Hozd el otthonról az általad legkedvesebbnek, 
  legérdekesebbnek, vagy akár legkellemetlenebbnek tartott hangot! Vedd fel a telefonoddal, 
  majd feltöltjük a többiek hangjaival együtt egy felületre, és közösen zenékké, hangtájakká 
  alakítjuk őket.
</p>
<p>A workshopot <b>Szigetvári Andrea</b>, a Liszt Ferenc Zeneművészeti Egyetem docense tartja.</p>
