<div class="gyik">
  <div class="question-grid">
    <div class="question" data-answer="Ösztöndíjat, értékes számítástechnikai eszközöket és szolgáltatásokat nyerhetsz, a pályamunkád pedig nyilvánosan bemutatásra kerülhet a verseny díjkiosztója napján látható kiállításon.">Mit nyerhetek ezen a versenyen?</div>
    <div class="question" data-answer="Ha a 19. születésnapod 2023. december 31. után van, pályázhatsz.">Közeledik a 19. születésnapom. Ugye még indulhatok?</div>
    <div class="question" data-answer="Nem. A csapat egyik tagja sem lehet 19 évesnél idősebb.">Benne lehet a csapatban a húsz éves bátyám?</div>
    <div class="question" data-answer="Nincs.">Van nevezési díj?</div>
    <div class="question" data-answer="Igen.">Beküldhetek több pályázatot is?</div>
    <div class="question" data-answer="Igen.">Két csapatban is szeretnék indulni a versenyen. Lehet?</div>
    <div class="question" data-answer="Idén is olyan egyéni ötleteket várunk, amelyek számítógéppel, számítógéphez, számítógépből, számítógépre vagy számítógépnek készültek. Szabad a fogás! Egy a lényeg: pályamunkád legyen kreatív, szokatlan és újító.">Milyen típusú munkát adhatok be?</div>
    <div class="question" data-answer="A zsűri nem a professzionális alkalmazásokat keresi, hanem inkább az érdekes, szokatlan és újító megoldásokat, amely megmutatkozhat bármely területen, legyen az szoftver, zene vagy játék. A fő szempont nem annyira a számítógépes tudás, inkább az egyéni, eredeti ötletek. Épp ezért a zsűri szem előtt tartja az életkorodat is.">Hogyan hasonlítja össze a zsűri a teljesen különböző munkákat?</div>
    <div class="question" data-answer="A beadott pályaműveket informatikai szakemberekből, pedagógusokból, művészekből és korábbi versenyzőkből álló zsűri értékeli.">Kik bírálják el a beadott munkákat?</div>
    <div class="question" data-answer="Nem feltétlenül szükséges elküldened, elég, ha a mellékelt leírásban pontosan meghatározod milyen operációs rendszeren, mely program, melyik verziójával készítetted a pályamunkádat.">Ha nem szokványos programmal dolgoztam, el kell küldenem magát a programot is, amivel a fájlokat készítettem?</div>
    <div class="question" data-answer="Igen, természetesen.">Ha programmal indulok, free unitokat, DLL-eket ugye használhatok?</div>
    <div class="question" data-answer="Persze. A pályázat mellé beadandó pályázati nevezési lapon írd le pontosan, hogy melyik játék melyik verziójához, mivel készítetted a pályát.">Beadhatok már létező játékhoz saját kezűleg készített, egyéni pályát is?</div>
    <div class="question" data-answer="Legyen web.">Melyik típusba kell besorolnom pályaművemet, ha az php és html lapokon keresztül megy, de tulajdonképpen játék?</div>
    <div class="question" data-answer="A zsűri a leadási határidő után többször is végignézni a pályaműveket, ezért a legjobb, ha mindvégig a lehető legjobb formában tartod portálodat.">Saját fejlesztésű portállal szeretnék pályázni, aminek nyilván elég csak a linkjét beküldeni. Honnan tudja a zsűri, hogy a leadási határidő után nem javítok-e valamit az oldalon?</div>
    <div class="question" data-answer="Ha a zsűriben kétségek merülnek fel erre vonatkozólag, személyes beszélgetésre hívhatja a készítőket, s ebből egészen biztosan kiderül, önálló munkáról van-e szó.">Biztos, hogy nem kerül olyan pályamű a versenybe, amit nem is a pályázó, hanem mondjuk a programozó apuka készített?</div>
    <div class="question" data-answer="Ha teheted, töltsd fel pályaművedet a verseny honlapjára vagy add meg azt az webcímet amin elérjük a munkádat (youtube, videa, vimeo, blogspot, stb.). Ha ez technikai okokból nem megoldható, az adathordozót vagy a csomagot postai úton is eljuttathatod hozzánk. Címünk: C³ Kulturális és Kommunikációs Központ 1146 Budapest, Hermina út 22. A küldeményre írd rá: <19 Formáld a világod! verseny">Hogyan kell eljuttatni a kész munkát?</div>
    <div class="question" data-answer="A versenyre beküldött hardvereket a díjazott pályaműveket bemutató kiállítás után küldjük vissza.">Én egy robotot küldenék, de szeretném a verseny után továbbfejleszteni. Hogyan és mikor kapom vissza alkotásomat?</div>
    <div class="question" data-answer="Sajnos nem, hiszen ez nem tanulmányi verseny.">A díjazottaknak jár felvételi mentesség valamelyik oktatási intézménybe?</div>
    <div class="question" data-answer="Az érvényes nevezéshez határidőig le kell adnod nevezési lapodat és pályaművedet. Alkotásodat legkönnyebben úgy juttathatod el hozzánk, ha regisztrálsz weboldalunkon, az ott található online jelentkezési felület kitöltésekor feltöltöd pályaművedet vagy megadod azt a webcímet, amin elérhetjük a munkádat. Jelentkezésedet a kitöltött online nevezési lap kinyomtatásával, aláírásával és feltöltésével (Ne feledd, egy fájl legyen a nevezési lap!) vagy postára adásával kell megerősítened! Ha pályamunkád - mérete vagy jellege miatt - nem alkalmas a netes feltöltésre, jelezd ezt online nevezésedben, és alkotásodat postai úton, lehetőleg regisztrált (ajánlott) küldeményként az aláírt jelentkezési lappal együtt küldd el címünkre: C³ Kulturális és Kommunikációs Központ 1146 Budapest, Hermina út 22. A küldeményre írd rá: <19 Formáld a világod! verseny">Hogyan kell nevezni a versenyre?</div>
    <div class="question" data-answer="A pályamunkák, és a nevezési lap feltöltésének legvégső időpontja, valamint a postázott nevezési lap postai pecsétjén a legvégső időpont">Meddig lehet beküldeni a pályázatokat?</div>
    <div class="question" data-answer="Nem.">Csak magyar nyelvű programokat, weblapokat lehet beadni?</div>
    <div class="question" data-answer="A zsűri szereti az összes beadott művet, de sajnos egy versenyen mindenkit nem díjazhat. Azokat a pályaműveket értékeli nagyra, amelyek kreativitásról és újszerű látásmódról tanúskodnak, amelyek talán e verseny nélkül is elkészültek volna, mert pont ilyet mások így még nem csináltak, vagyis látszik, hogy a pályázók szívesen dolgoztak rajta. A pályaművek értékelésénél és díjazásánál a zsűri természetesen figyelembe veszi a nevezők életkorát is.">Milyen műveket „szeret" a zsűri?</div>
    <div class="question" data-answer="A zsűri nem kíváncsi a profi módon elkészített, csillogó-villogó, de igazából tartalom nélküli és ötlettelen pályaművekre. Nem az eddig elsajátított felhasználói ismeretek iskolás alkalmazása érdekli, vagy valamely ismert megoldás utánzása, hanem az újító gondolat és a hasznos tartalom.">Milyen műveket „nem szeret" a zsűri?</div>
    <div class="question" data-answer="Igen, minden érvényes és értékelhető pályaművet beküldő, egy <19 Formáld a világod! versenyes pólót kap ajándékba. Ezért kell a nevezési lapon megadnod a pólóméretedet. Több pályamunka esetén is csak 1 pólót kaphatsz.">Idén is lesz póló?</div>
    
  </div>

  <div class="answer-area">
    <h2 id="question-display">Válassz egy kérdést</h2>
    <p id="answer-display"></p>
  </div>
</div>
