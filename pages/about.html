<div class="hungarian">
  <h1>a versenyről</h1>
  
  <p>
    Az iskolai ebédszünetben is a programozáson jár az eszed? Amikor épp nem
    játékokat fejlesztesz, kisfilmeket forgatsz és képeket manipulálsz művészeti
    alkotásaidhoz? Esti kakaódat saját készítésű robotod főzi, míg te a YouTube
    algoritmusait hackeled? Hétköznapi problémákra vagy épp a világ megváltására
    keresel informatikai megoldásokat? Ha 19 évesnél fiatalabb vagy, s válaszod
    igen a fenti kérdésekre, itt a helyed! Nevezz a
    <i>&lt;19 Formáld a világod!</i> versenyre!
  </p>
  <p>
    <b>19 éves kor alatt</b>* bármilyen digitális alkotással nevezhetsz a
    versenyre, legyen az animáció, rajz, zene, játék, honlap, portál, kiegészítő
    alkalmazás, mobil applikáció, kutatás, robot, saját készítésű szoftver,
    hardver vagy bármilyen egyéb informatikai megoldás. A legfontosabb, hogy
    legyen egy kreatív ötleted!
  </p>
  <p>
    Egy versenyző <b>több pályaművel is ingyenesen</b> nevezhet versenyünkre.
    Jelentkezhetsz <b>egyénileg vagy csapatban is</b>, ha 2024. december 31-ig
    nem töltöd még be a 19. életévedet! Nevezhetsz Magyarországról és
    <b>akár a határon túlról is</b>.
  </p>
  <p>
    A pályamunkák és a <a href="#nevezes">nevezés</a>i lapok feltöltésének (vagy postára adásának) határideje:
  <h3 class="red-text deadline"> 
  </h3>
  </p>
  <p>
    A zsűri által kiválasztott nyertesek <b>értékes díjakat</b> nyerhetnek és
    részt vehetnek a legjobb pályamunkákat bemutató
    <a href="#kiallitas" target="_top">kiállításon</a>
    Budapesten. Emellett meglátogathatják külföldi partnerversenyeinket
    Németországban és Ausztriában.
  </p>
  <p>
    Szívesen részt vennél, de nincs egy jó ötleted? Szeretettel ajánljuk a
    <a href="http://www.formaldavilagod.hu/muhely/" target="_blank"
      >&lt;19 Formáld a világod! Digitális Műhelyt</a
    >, ahol fiatalok által összeállított lépésről lépésre követhető
    projektötleteket találsz számos kategóriára, korcsoportra és nehézségi
    szintre bontva.
  </p>

  <p>
    További inspirációért keresd fel a
    <a href="#korabbi_versenyek">korábbi évek nyertesei</a>nek készített weboldalakat, a
    videóikat tartalmazó
    <a
      href="https://videa.hu/csatornak/szabadfogasu-szamitogep-108"
      target="_blank"
      >csatornát</a
    >, lájkold a
    <a href="https://www.fb.me/19SzabadfogasuSzamitogepVerseny/" target="_blank"
      >Facebook</a
    >
    oldalunkat vagy kövess minket
    <a
      href="https://www.instagram.com/szabadfogasuszamitogepverseny/"
      target="_blank"
      >Instagramon</a
    >!
    <br />
    <br />
    Ha szeretnéd kinyomtatni a hivatalos versenyfelhívást, itt le tudod tölteni:
    <a href="downloads/verseny_felhivas_2024.pdf" target="_blank"
      >A versenykiírás PDF formátumban.</a
    >
    <br />
    <br />
    *A versenyen magyar anyanyelvű, de nem kizárólag Magyarország területén élő,
    2024. december 31-ig tizenkilencedik életévüket be nem töltő egyéni
    pályázók, illetve csapatok vehetnek részt.
  </p>

  <h2>díjak</h2>

  <p>
    A verseny legjobbjait értékes ösztöndíjakkal és ajándékutalványokkal
    jutalmazza a zsűri, illetve megállapodás szerint gyakornoki projektet vagy
    bemutatót vezényelhetnek le partnereinknél.
  </p>

  <p>
    Terveink szerint minden nyertes részt vehet majd egy nagyszabású kiállításon
    2025 januárjában, a
    <a href="https://www.deak17galeria.hu/"
      >Deák17 Gyermek és Ifjúsági Művészeti Galériában</a
    >. Ezen kívül, ha bekerülsz a díjazottak közé, jövőre te lehetsz az egyik
    szerencsés, aki meglátogathatja a nemzetközi partnereink rendezvényeit
    és/vagy bemutathatja a nyertes alkotását a külföldi érdeklődők előtt is!
  </p>

  <h2>zsűri</h2>
  <p class="hide">
    Minden évben szakmai zsűri nézi végig az összes pályaművet. Az előző évek
    során a felkértek között volt médiaművész, programozó, zenész, informatika
    tanár, animátor, illusztrátor, startup-vezető, illetve korábbi nyertesek is!
  </p>

  <!--
  <p>
		<ul class="collection">
			<li class="collection-item avatar">
				<img src="./assets/images/SZA.jpg" alt="" class="circle">
				<p>Szigetvári Andrea<br><span>egyetemi docens, Liszt Ferenc Zeneművészeti Egyetem, zsűrielnök</span></p>
			</li>
			<li class="collection-item avatar">
				<img src="./assets/images/PD.jpg" alt="" class="circle">
				<p>Poór Dorottya<br><span>képzőművész</span></p>
			</li>
			<li class="collection-item avatar">
				<img src="./assets/images/TA.jpg" alt="" class="circle">
				<p>Tóth Attila<br><span>fejlesztési vezető, számlázz.hu</span></p>
			</li>

			<li class="collection-item avatar">
				<img src="./assets/images/SZVB.jpg" alt="" class="circle">
				<p>Szente-Varga Bálint<br><span>az Időkép alapítója, a 2005-ös verseny díjazottja</span></p>
			</li>
			<li class="collection-item avatar">
				<img src="./assets/images/KA.jpg" alt="" class="circle">
				<p>Kristóf Ákos<br><span>webfejlesztő, 2015-ös és 2018-as verseny díjazottja</span></p>
			</li>
		</ul>
	</p>
  -->
  
  <p>
    Van, ami még nem érthető? Keress minket!
    <a href="mailto:verseny@c3.hu">verseny@c3.hu</a>
  </p>

  <p>Meggyőztünk? <a href="#nevezes">Nevezz!</a></p>

  <p>
    A verseny hivatalos, letölthető versenykiírása
    <a href="downloads/verseny_felhivas_2024.pdf" target="_blank">itt</a>
    található.
  </p>

  <p>
    A verseny adatkezelési tájékoztatóját
    <a href="downloads/adatkezelesi_tajekoztato_2024.pdf" target="_blank"
      >itt</a
    >
    találod.
  </p>
</div>
